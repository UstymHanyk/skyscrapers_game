**Хмарочоси** це логічна гра в розміщення будинків. У цій грі треба розмістити будинки різної висоти на ігровій дошці, таким чином щоби кількість видимих будинків з певної позиції (число зі стрілкою це підказка) була рівна числу у підказці. Стрілка у підказці вказує на напрям в якому потрібно дивитися.
Отже, ігрова дошка це квадрат N x N, з підказками на сторонах. Ціль гри - поставити хмарочос висотою від 1 до N в кожну клітинку, таким чином щоби:
Жодні два хмарочоси в рядку не були однакової висоти.
Жодні два хмарочоси у стовпчику не були однакової висоти.
Кількість видимих хмарочосів з певного н апряму (підказка зі стрілкою), дорівнювала числу у підказці. Зверніть увагу - вищі хмарочоси закривають видимість нижчих хмарочосів що розташовані позаду вищих хмарочосів.